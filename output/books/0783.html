
        <!DOCTYPE html>
        <html lang="en">
        <head>
            <meta charset="UTF-8">
            <meta name="viewport" content="width=device-width, initial-scale=1.0">
            <title>Test Page for D:\Projects\Cursor\SutraParser\output\books\0783.json</title>
            <style>
        
            </style>
            <script src="https://cdn.jsdelivr.net/npm/opencc-js@1.0.5/dist/umd/full.min.js"></script>
            <script>
                function convertToSimplified() {
                    var converter = OpenCC.Converter({ from: 'tw', to: 'cn' });
                    document.querySelectorAll('.convertible').forEach(function(element) {
                        element.textContent = converter(element.textContent);
                    });
                }

                function convertToTraditional() {
                    var converter = OpenCC.Converter({ from: 'cn', to: 'tw' });
                    document.querySelectorAll('.convertible').forEach(function(element) {
                        element.textContent = converter(element.textContent);
                    });
                }

                function changeFont() {
                    var selectedFont = document.getElementById('fontSelector').value;
                    document.getElementById('textParagraph').style.fontFamily = selectedFont;
                }
            </script>
        </head>
        <body>
            <h1>Test Page for {json_file}</h1>
            <button onclick="convertToSimplified()">Convert to Simplified</button>
            <button onclick="convertToTraditional()">Convert to Traditional</button>
            <select id="fontSelector" onchange="changeFont()">
        
            </select>
            <p id="textParagraph" class="convertible" style="font-family: ''; white-space: pre-wrap;">{
    "meta": {
        "id": "0783",
        "Bu": "宋元入藏诸大小乘经·第0783部",
        "title": "佛说大乘日子王所问经一卷",
        "Arthur": "宋西天中印度摩伽陀国三藏传教大师法天奉诏译",
        "last_bu": {
            "id": "0782",
            "name": "上一部：乾隆大藏经·宋元入藏诸大小乘经·佛说大乘圣吉祥持世陀罗尼经一卷"
        },
        "next_bu": {
            "id": "0784",
            "name": "下一部：乾隆大藏经·宋元入藏诸大小乘经·佛说金耀童子经一卷"
        }
    },
    "juans": [
        {
            "id": "j0783-1",
            "name": "佛说大乘日子王所问经",
            "chapters": [
                {
                    "id": "j0783-1",
                    "name": "",
                    "paragraphs": [
                        "如是我闻。一时佛在憍闪弥瞿尸罗林。与大苾刍众五百人俱。及诸菩萨摩诃萨众。是时无比摩建儞迦女。而起嗔恚。憎嫉舍摩嚩底妃后。于日子王边说言。天子知耶。舍摩嚩底妃后等。五百女。共其沙门而行淫欲。我今告言。要天子知实难容恕。是时日子王闻无比摩建儞迦女说已。嗔怒至极意不可忍。拟杀舍摩嚩底夫人。遂以手执弓放箭便射。是时舍摩嚩底夫人入慈心定。王所放箭上虚空中发生火焰。其焰炽盛。其箭却回。奔日子王前于左边而住。佛为密护箭不着身。亦无损动。是时日子王心生惊怖。身毛皆竖而便倒地。又复还起。问舍摩嚩底夫人。而说偈言。",
                        "汝复为天女　　鬼女罗刹女巘驮婆女等　　我问如是说汝持云何行　　未见未曾闻亦复不曾知　　未曾有女人器仗不能伤　　我有精进力善学于弓箭　　我箭不空发未曾虚放箭　　如我所要射猕猴及飞禽　　人身兼射垛而未无所中　　如我今放箭却回面前住　　不伤损我身我今归命汝　　愿救我苦恼审听诚实言　　我欲故杀汝舍过勿生嗔　　汝念为好事令我离苦恼　　永不复如是",
                        "尔时舍摩嚩底夫人答日子王。即说偈言。",
                        "我非是天女　　亦非健闼女非鬼非罗刹　　是舍摩嚩底我作佛弟子　　为彼大慈悲故我心行善　　发心世尊处俱胝百千劫　　观彼善慈悲故我行慈行　　女色所缚人见彼如实者　　若苗稼成熟而被雷雹壤　　若离女色染我彼俱爱乐　　一切诸世尊远离于淫欲　　又闻世尊说佛与菩萨众　　缘觉及声闻悉皆离女色　　愚者不能知普被魔罗降　　离女色染污能得身安乐　　究竟得解脱无智诸众生　　爱欲无远离作罪业无边　　堕落三恶道无底欲火坑　　猛焰炽不灭有智乐解脱　　不为女色染见已便缠缚　　诈言虚适悦坠堕于众生　　死入崄恶道勿听女人言　　亦不忿怒我意愿生欢喜　　发心世尊处汝欲求见佛　　我与大王去到彼汝谛听　　必说微妙法",
                        "尔时日子王告舍摩嚩底夫人。正当是时。汝意速疾诣世尊所。王及臣民侍从围绕见大牟尼巍巍堂堂如大金山光明焰赫吉祥庄严。又见菩萨摩诃萨及诸苾刍苾刍尼坞波斯迦坞波索迦。天龙药叉犍闼婆阿素啰[薜/女]噜茶紧那啰摩护啰誐人非人等围绕世尊。",
                        "尔时大王头面作礼。而白佛言。世尊。我有未曾有事。先未闻见。今诣佛所。世尊慈悲与我解说。世尊告言。大王汝说未曾有事。王复白言。今日我宫有淫欲因缘。无比摩建尔迦女。生毁谤心。言舍摩嚩底夫人与声闻沙门而行淫事。我闻此言嗔恨至极。杀舍摩嚩底夫人以箭便射。于其箭上。而出火焰赫奕炽盛。却回我身左边而住。亦不伤损我身。舍摩嚩底夫人。礼世尊足说如是言。彼王问我。为复天女龙女犍闼婆女比舍际女鬼女罗刹女。汝修持何行而乃如是。而答王言。我是大王夫人。非是天女龙女健闼婆女比舍际女罗刹女。世尊。如来应供正等正觉弟子。心善纯净为如彼天。是时舍摩嚩底夫人。称赞世尊功德。我佛如来有如是应正等觉。有如是大慈大悲。具大福慧。成大威德。得大自在。何以故。如来应正等觉为天人师。愿鉴斯诚。尔时日子王。对佛及苾刍众前。忏悔发露。我等由如愚童。如心迷乱。如在黑暗。如无善根。我念如来声闻。而生毁谤。善哉世尊。愿解疑悔。我等受持。世尊说言。汝发起慈心受持戒行。广利有情。日子王即从坐起合掌恭敬。佛言大王。汝但安坐。于时日子王头面作礼却坐一面。日子王白佛言。世尊。我心勇猛。听女人言造罪业苦。知自命终堕于地狱。善哉世尊。女人之过唯愿说之。世尊告言。女人行业有其多种。惑乱有情诈现异相。谄媚虚诳心不真实。颠倒思惟谄曲诈伪。举动施为强求亲近。牵系有情恒行邪行。汝须省觉。王言世尊。愿赐慈悲。愿听所说。如我此后不近女人。亦不由女人而造罪业。既不造罪不堕地狱。世尊如我长夜利益安乐一切众生。佛言。如是如是。",
                        "复次日子王白言。世尊。我于佛边闻斯欲义。实由女人得其恶报。佛言大王。女色深固。生冤家之父母。生暴恶之父母。若起爱乐堕于地狱。是故女人有如是之过。佛言大王。若较量丈夫淫欲之过。汝后世父母眷属。亦有其过。日子王白佛言。世尊。善哉善哉。丈夫之过与我解说。云何丈夫之过。父母眷属亦有其过。佛言大王。谛听谛听善思念之。我为汝说。世尊告言。大王。若丈夫之过有其四种。大王问言。四过云何。世尊答言。大王。若丈夫耽着淫欲被淫欲迷醉。由迷醉故。情意颠倒由颠倒故。于其女人深生爱乐。于苾刍众中有持戒德行沙门婆罗门。不欲见闻。由不欲见闻持戒德行沙门婆罗门故。亦不亲近。亦不归依。亦不供养。于无戒无行沙门婆罗门。亦复远离。又无信根。不修德行。不行布施。全无智慧。寡闻薄德我慢贡高行鬼神行。又复亲近无智贪着恶法。乐着臭秽远离善友。纵生天上人间。于自身命恒时呵毁。于沙门婆罗门。不作护摩。于佛法僧。而复远离。于涅盘果德。而所弃背长时忆念。女人倡妓歌舞饮酒谈笑。如是缠缚而复命终。堕在众合黑绳等活号叫大号叫炎热极炎热阿鼻地狱。受种种苦。从地狱出生焰魔罗界畜趣中生为师子虎狼诸恶禽兽。乃至[薜/女]路茶身止铁叉树。大王。若丈夫如是行愚法行。获斯恶报。此是丈夫初过。",
                        "尔时世尊而说偈言。",
                        "淫欲臭秽根不净　　过后常增业苦深聪慧法师呵欲染　　当生父母亦无益譬如广大不净坑　　满盛粪壤多臭秽亦似冢间胮胀尸　　淫欲之人亦如是复似蝇虫[口*(一/巾)]疮肿　　驴马奔眠粪秽中猪狗食啖臭鱼等　　耽爱女人亦如是破坏善名兼德行　　恒行毁禁具无惭不生天道堕阿鼻　　是故法师呵爱欲如人误饮恶毒药　　迷乱猖狂遍体疼不觉无常毒所中　　耽欲之人亦如是乐着美味便珍馔　　爱听歌音恋色声家事不思多忘失　　唯作轮回集苦因贪着淫欲常称赞　　不了愚迷粪袋身昼夜恒行下劣行　　薄福沈轮于恶趣赞美淫欲行非行　　多饶嗔恚长愚痴如履颠巍大崄崖　　不觉须臾致失命既别人世阎浮界　　死堕无边业海中五峰围绕铁山间　　日月灯光全不见如风狂乱无知解　　往返纵横失路岐如是经生常住此　　一切世间无所重种种善业亦不生　　设有女男无孝敬弃背尊亲行五逆　　和合妻女倍殷勤张罗罪网无思虑　　堕落贪痴欲乐中父母远离无返复　　罔思育养报艰辛放逸耽淫着戏弄　　互相烦恼倍增多破坏修行疑种种　　不逢贤圣作良因乐行邪行受极苦　　不顾刑罚耻辱侵斗诤欺抄致杀伤　　隳张财贿离善友不生天道兼人趣　　死入阿鼻地狱中铁林青色攒锋刃　　猛焰煻煨烈火城剑树刀山遍地中　　洋铜热铁为浆馔如斯大苦因淫欲　　隐没菩提智慧根汝向女人生恐怖　　勿令亲近起攀缘人天善道若相应　　不久菩提自获得",
                        "复次大王。若父母生产儿子。其事甚难世所共知。处胎之时怀担十月。苦恼疼痛种种多般。起坐艰辛餐饮节度。纵获生产如宰猪羊。不顾自身唯忧儿子。乳哺养育岂离怀抱。大小便痢须自洗濯。后渐长大而以诚实之言种种诱训。令彼修学。阎浮提内工巧伎艺。书疏算计。经商买卖种种事业。又复令彼身心安乐。广与财帛富贵授用。选拣亲姻娉聚妻妾。比望孝顺父母供敬侍养。而复心意颠狂一向迷乱。深着色欲都不省悟。又于别族姓家。私娶妻妾互相贪爱。于其父母返成不孝。亦不敬重。其父后时耆年老迈。身体羸瘦眼耳聋暗。起坐艰难要人扶持。而却憎恶轻弃嫌厌。种种逼迫趁父出舍。娶其外族妻子于家。聚会种种欢乐。",
                        "佛告大王。若是丈夫行此邪行。弃背父母。决定命终入阿鼻地狱。求出无期。为第二过。若善男子。弃背女色心意清洁。供养父母行孝敬行。命终之后不堕恶趣。而生诸天受福快乐。天上福尽下生人间。亦不受贫穷下贱。富贵吉祥。",
                        "尔时世尊而说偈言。",
                        "离欲行慈孝　　命终生天趣梵王帝释身　　恒受于快乐供养老父母　　后生人世中入海为商贾　　安乐获珍宝供养老父母　　一切最上德田种果成熟　　较量福不尽供养老父母　　永不檐重担常得驴马负　　刀刃不能害供养老父母　　不度碱水河猛火与刀兵　　亦复不能近供养老父母　　常得善妻男谷麦与资财　　琉璃及金宝供养老父母　　常得天宫住无数欢喜园　　四面恒围绕供养老父母　　常闻佛法音具相色端严　　谁人不敬重",
                        "复次大王。若彼丈夫行非法业。心不真实恒多邪见。于善不知妄生颠倒。多得愚痴之人常所称赞。有智慧者恒生忿怒。罪业转深永失大利。于其佛世永不值遇。我慢贡高贫穷下贱。众不爱乐。此是丈夫第三过失。",
                        "尔时世尊而说偈言。",
                        "丈夫行淫欲　　颠倒分别我愚迷罪业深　　轮回堕恶道远离佛功德　　无智慧拣择虚妄求安乐　　如河觅卢迦愚痴爱欲人　　谄曲多虚诳望求非法乐　　返成地狱苦着欲见颠倒　　下劣自无知如夜黑暗中　　不分道非道无惭愧信根　　唯耽声色味菩萨与声闻　　未曾行供养设遇正行者　　广演微妙音轻法而不听　　沉沦于地狱永不复人身　　断除檀等行迷没不修行　　菩提最上失",
                        "复次大王。若诸男子自为活命及着淫欲痴愚障闭。作诸工巧种种事业。书疏算计赞咏谈论。亲近王臣行非法行。谪罚有情种种虚诳。广求财利作诸恶业。又复自为活命故。行不律仪行。货易牛驴驼马猪羊鸡犬。乃至咒龙罝兔魁脍等事。或复经商。不择道路游行崄恶之道。臭秽之道。贼徒刀剑之道。乃至泛大溟海。寒热饥渴种种苦恼。而求财利。又于沙门婆罗门。悭贪不肯布施。一向着欲。又被女人降伏驱使。犹如奴仆长时同处。未曾舍离。起坐谈话。互相攀顾深生爱着。是故畜养女人。命终之后同入地狱。为第四过。",
                        "尔时世尊。而说偈言。",
                        "追求着欲人　　迷醉何曾乐下劣妄追寻　　云何得安乐非真丈夫业　　自作不知非无耻若驼驴　　不堪极秽恶斯人少智慧　　不悟罪根深奔竞向女人　　如狗便粪秽臭秽不可乐　　愚痴所爱重不知淫欲过　　如盲不见色愚痴着淫欲　　如犬奔粪秽声香味触法　　贪着亦如是愚痴着欲人　　轮回于诸趣如橛系猕猴　　永不出三界愚迷着欲人　　如乌恋臭肉常被恶魔牵　　堕在于恶趣愚人贪爱味　　于美起缠缚何异厕中虫　　宁知是不净智者得解脱　　女色不可染见彼生惊怖　　弃舍如坏尸愚痴怀散乱　　着欲而无舍如热路艰辛　　困渴饮碱水如是见饮者　　愚痴迷失命坚牢着欲人　　过患亦如是实为此女人　　如身患疮癞生虫自[口*(一/巾)]食　　贪淫亦如是若装饰女人　　如画瓮盛粪但观诸外相　　谁知里不净又如油洗衣　　挂搭于身上庄严于女人　　染污亦如是如衣盖刀剑　　似火覆经灰严饰于女人　　违损亦如是又如劫火起　　大地皆洞燃草木不见生　　河海干枯尽部多所住处　　须弥及铁围六欲与初禅　　破坏谁能救如是耽女色　　淫火大炽燃焚烧于有情　　违损不可救人身速不净　　秽恶诸物成指爪与发毛　　涎唾并结矃垢汗大小便　　肪膏及脑膜皮肉兼骨髓　　脓血筋脉连脾肾心共肺　　肠胃胆与肝生藏对熟藏　　赤痰共白痰又复八万户　　微细虫[口*(一/巾)]食常住于身中　　愚人那知觉于身起贪爱　　如蝇慕脓血臭气觉馨香　　苦中而为乐如是耽欲人　　执杖相驱击欲火竞来烧　　迷醉谁能悟愚痴着乐味　　如狗在空房亦似底啰声　　究竟成妄想又如于猿猴　　攀缘常在树乃至到无常　　不离于树上如是贪欲人　　追求于色境坠堕恶趣中　　不离生死苦愚痴淫欲人　　彼处命终后掷在铁镬中　　如是住一劫浮沉如煮豆　　其镬大小量六十四俱胝　　众生所依彼一一堕落者　　较量不能知煎煮于镬中　　受苦满百劫或二三四劫　　随彼业轻重皮肉俱烂坏　　骨现似白螺又随自业力　　手捉尖利钩掷在炎铁槽　　死已而还活又被于狱卒　　手执铁杵捣骨髓皆成粖　　风吹而却活或以铁棒打　　劈裂如斧斫铁兽三四五　　随后而咬啮又复为铁乌　　铁狗及豺狗牙嘴利如剑　　食罪人脑髓若人造罪业　　堕落于粪河或落刀剑上　　一切皆臭秽若人造罪业　　堕在极炎热号叫大号叫　　黑绳及烧燃若人造罪业　　堕在于灰河重重入由增　　痛苦不可忍若人造罪业　　死堕地狱中饥吞热铁丸　　渴复饮铜汁若人造罪业　　堕在铁山间众山一时合　　拶碎身如粉若人造罪业　　恒受于苦恼获得如是果　　无有能救者此处非安乐　　先世业所招父母与妻儿　　何能相救济下劣淫欲行　　直往于无间受苦不可当　　三世佛皆说是故下劣人　　与女人同处如担于粪袋　　愚痴到处行丈夫为女人　　缠缚如枷锁地狱火燃身　　无能得安乐刹那智慧生　　如是闻佛法离一切淫欲　　出家得解脱",
                        "佛告大王。若丈夫行淫欲行。当堕地狱受斯大苦。是故大王。恒常念佛念法。观察身心勿令起过。日子王言。如是世尊。于如来处。发深信心。白言世尊。甚为希有。如来应正等觉。善说女人丈夫之过。我当受持。归佛归法归苾刍众。今后弃舍淫欲刀杖等过。愍念饶益一切众生。说此语时。会中日子王。及诸苾刍菩萨摩诃萨。天龙药叉阿素啰[薛/女]路茶健闼婆莫呼落迦人非人等。闻佛所说。皆大欢喜。作礼而去。"
                    ]
                }
            ]
        }
    ]
}</p>
        </body>
        </html>
        